<!DOCTYPE html>
<html lang="pl">
<head>
  <meta charset="UTF-8" />
  <meta name="viewport" content="width=device-width, initial-scale=1" />
  <title>Jak co środę... JAKUB OLKIEWICZ #23</title>
  <meta name="description" content="Felieton o tenisizacji futbolu i kosztach zimowego treningu" />

  <!-- Open Graph / Twitter -->
  <meta property="og:type" content="article">
  <meta property="og:title" content="Jak co środę... JAKUB OLKIEWICZ #23">
  <meta property="og:description" content="Jak co środę... JAKUB OLKIEWICZ #23">
  <meta property="og:url" content="Jak co środę... JAKUB OLKIEWICZ #23">
  <meta property="og:site_name" content="Jak co środę... JAKUB OLKIEWICZ #23">
  <meta name="twitter:card" content="summary_large_image">

  <!-- Fonts -->
  <link rel="preconnect" href="https://fonts.googleapis.com" crossorigin>
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Libre+Baskerville:ital,wght@0,400;0,700;1,400&display=swap" rel="stylesheet" />

  <style>
    :root{
      --bg:#ffffff; --fg:#111111; --muted:#6e6e6e; --link:#1a1a1a; --accent:#b4162a;
      --maxw: 700px;
      --space-1: .5rem; --space-2: 1rem; --space-3: 1.5rem; --space-4: 2rem; --radius: 10px;
    }

    html{ color-scheme: light dark; }
    body{
      margin:0;
      background:var(--bg); color:var(--fg);
      font-family: "Libre Baskerville", serif;
      line-height:1.75;
      font-size: clamp(16px, 1.4vw + 0.5rem, 19px);
    }

    .wrap{ max-width:var(--maxw); margin:0 auto; padding: var(--space-4) var(--space-2); }

    /* Skip link */
    .skip{ position:absolute; left:-9999px; top:auto; width:1px; height:1px; overflow:hidden; }
    .skip:focus{ left: var(--space-2); top: var(--space-2); width:auto; height:auto; background:#ffd; padding:.5rem .75rem; outline:2px solid #000; }

    nav{
      display:flex; gap: .75rem; justify-content:center; flex-wrap:wrap;
      margin-bottom: var(--space-4);
    }
    nav a{
      text-decoration:none; color:var(--link);
      padding:.25rem .5rem; border-radius:.4rem;
      outline-offset:3px;
    }
    nav a:hover, nav a:focus{ text-decoration:underline; }
    nav a[aria-current="page"]{ font-weight:700; }

    h1{ font-size: clamp(1.8rem, 2.8vw + 1rem, 2.6rem); line-height:1.2; margin: 0 0 .3em; text-align:center; }
    time{ display:block; color:var(--muted); margin-bottom: var(--space-2); font-size:.95em; text-align:center; }

    p{ margin: 0 0 1.2em; }

    /* Audio player */
    .audio-player{ 
      text-align:center; 
      margin: var(--space-2) 0 var(--space-3); 
    }

    .audio-player audio{
      max-width: 100%;
      width: 500px;
      outline-color: var(--accent);
    }
    /* Ukryj timer audio */
    .audio-player audio::-webkit-media-controls-current-time-display,
    .audio-player audio::-webkit-media-controls-time-remaining-display {
      display: none;
    }

    /* CTA (opcjonalnie) */
    .cta{ text-align:center; margin: var(--space-4) 0 var(--space-3); }
    .cta a{
      display:inline-block; padding: .9rem 1.1rem; border-radius: .6rem;
      border:2px solid var(--accent); color: var(--accent); font-weight:700; font-size: clamp(1.05rem, 1.2vw + .6rem, 1.35rem);
      text-decoration:none; transition: transform .08s ease, background .2s ease, color .2s ease;
    }
    .cta a:hover, .cta a:focus{ background: var(--accent); color:#fff; transform: translateY(-1px); }

    /* Dark mode */
    @media (prefers-color-scheme: dark){
      :root{ --bg:#0f0f10; --fg:#f2f2f2; --muted:#aaaaaa; --link:#e6e6e6; --accent:#ff4d5a; }
    }
  </style>
</head>
<body>
  <a class="skip" href="#main">Przejdź do treści</a>

  <div class="wrap">

    <main id="main" role="main">
      <article itemscope itemtype="https://schema.org/Article">
        <header>
          <h1 itemprop="headline">Jak co środę... JAKUB OLKIEWICZ #23</h1>
          <time itemprop="datePublished" datetime="2025-12-31">31.12.2025</time>
          
          <!-- Audio player -->
          <div class="audio-player">
            <audio controls preload="metadata">
              <source src="olkiaudio11.mp3" type="audio/mpeg">
              Twoja przeglądarka nie obsługuje odtwarzacza audio.
            </audio>
          </div>
        </header>

        <div itemprop="articleBody">
          <p>Jerzy Janowicz: Rodzice sprzedali swój sklep i mieszkanie, abym mógł w pełni poświęcić się tenisowi.<br>
          Tim S. Grover: Nie ma czegoś takiego jak przerwa między rundami, jeśli jesteś zwycięzcą.<br>
          Pani ekspedientka na sali treningowej: Za waszą trójkę to będzie 110 złotych.</p>

          ***
          
          <p>Jak dobrze wiecie, jestem umiarkowańcem, i to takim bardzo radykalnym, trochę zahaczającym o fanatyzm. Nie chcę powiedzieć, że nienawidzę zimiarzy i letniarzy, że śniegowców i trzydziestostopniarzy należy reedukować, a w skrajnych sytuacjach izolować od społeczeństwa - nawet jeśli czasem tak myślę, to nie chcę tego powiedzieć, mam w sobie na tyle dyscypliny, by milcząco akceptować, że są wśród nas. Ale jednak - moje uwielbienie dla 19 stopni i delikatnego zachmurzenia, moja bezgraniczna miłość do pogody na bluzę, ale bez kurtki, to jedno z najsilniejszych uczuć w moim serduszku.</p>
          <p>Długo się nad tym zastanawiałem - skąd tak głęboka relacja z umiarkowaną temperaturą, z bezdeszczowymi, ale i pozbawionymi większego słońca dniami, z tą w miarę wczesną jesienią i wiosną. Albo po prostu: z tym króciutkim tygodniem września i jeszcze krótszym kwietnia, bo w praktyce głównie wtedy towarzyszy nam pogoda pozbawiona ekstremalnych mrozów i upałów. Doszedłem do wniosku, że jak wszystko inne w moim życiu, tak i te konkretne sentymenty podyktowała głosem nauczycielki od polskiego na dyktandzie sama pani Piłka Nożna.</p>
          <p>Kamil Pivot, raper, który nagrał uroczy kawałek "Pogoda na bluzę" skupiał się na kwestiach związanych z rodzicielstwem - w omawianym okresie nie ma tak dużego ryzyka, że dziecku przypałęta się przeziębienie, ale nie trzeba też codziennie wydawać ćwiartki własnej pensji na lody i napoje chłodzące. Pomijając czas, jaki zajmuje ubieranie zimą i jaki zajmuje smarowanie kremem latem - w utworze do głosu dochodzą takie elementy rodzicielskiej drużyny jak portfel, cierpliwość, czas. Dla mnie oczywiście to dodatkowe argumenty za wyższością 19 stopni zarówno nad trzydziestoma, jak i minus piętnastoma, ale nie argumenty wiodące.</p>
          <p>Wiodący jest taki, że 14 kwietnia albo 18 września wychodzę sobie z dzieciakami na dwór, idę na orlik i następne 12 godzin mam już zaplanowane. Obchodzą nas dwie kwestie - czy na podwórku będzie dziesięć, czy dwadzieścia osób, czy zajętę będą obie połowy boiska piaskowego, obie ze sztuczną murawą i obie tartanu, czy jednak da się znaleźć miejsce do gry również poza bieżnią (bo na naszym orliku często gra się też dwa na dwa czy trzy na trzy właśnie na bieżni). Potrzebujemy picia, tubek owocowych i żebym nie miał za dużo w robocie do ogarnięcia - reszta układa się sama jak beton i kostka na rynkach miasteczek o ok. 30 tysiącach mieszkańców.</p>
          <p>Trening piłkarski? Proszę bardzo. W kosza? Jasna sprawa. Tor przeszkód na placu zabaw? Śmiało. Wyścigi? Czemu nie. Nasze własne igrzyska, ze skokiem w dal, rzutem piłką tenisową, wyścigiem na 60 metrów? Szykujcie miarkę, lecimy z tym. Konkurs kto trafi piłką do kosza prawą nogą, lewą nogą, głową. Ale nawet bez boiska - idziemy na rower? Rolki? Deskorolkę? Może do parku na drążki, albo zjeżdżalnię na górce? Kto pierwszy wbiegnie! Kto pierwszy zbiegnie! Nie chodzi tutaj o specjalistyczne treningi z zakresu poruszania się wahadłowego w fazie budowania ataku pozycyjnego - chodzi o fakt, że w umiarkowanej pogodzie dzieciak jest praktycznie cały czas w jakiejś formie treningu. Jeśli nie biegnie - to skacze, jeśli nie skacze, to jedzie, a jeśli akurat się nie porusza, to pewnie właśnie ma zamiar czymś rzucić, albo przynajmniej gdzieś się podciągnąć.</p>
          <p>Wstęp na orlik wraz z pełnym wyżywieniem dla czterech osób to jakieś 20 złotych, tyle kosztują woda i jabłka. Parki są darmowe, drążki tym bardziej, na każdym rogu zresztą czają się całe zielone siłownie, z których też możesz skorzystać przybiegając prosto z ulicy.</p>
          <p>A potem zaczyna się listopad.</p>
          <p>Dość eufemizmów. Dość owijania w bawełnę. Dość pół-słówek.</p>
          <p>Kurwicy wreszcie dostanę od tego siedzenia w domu.</p>
          <p>Już pomijając kwestię mojej własnej aktywności fizycznej, gdzie na tej gołoledzi trudno nawet normalnie pobiegać - najgorzej jest właśnie z dzieciakami. Nawet zakładając, że bieganie w śniegu i przy padającym zamarzającym deszczu może zahartować zarówno organizm, jak i mental młodego sportowca - to technicznie podnoszenia swoich umiejętności i rozwijania mięśni za wiele tu nie ma - zwłaszcza w stosunku do aktywności, które miały miejsce latem. Czy korci mnie, by teraz wygłosić to sakramentalne: dlatego właśnie Hiszpanie są od nas lepsi w piłkę, koniec, pora na Pillars of Eternity. Otóż nie. Bo tak się składa, że możliwości trenowania mamy diabelnie szerokie, nawet w tym gównostopadzie, bo tak należy zacząć tytułować "rozszerzony listopad", czyli listopad od października do kwietnia, ni to zimę, nie to brudną jesień.</p>
          <p>Dostępne są ścianki wspinaczkowe, ostatnio na jednej byłem. Dostępne są parki trampolin. Wszystkie młodzieżowe szkółki organizują jeśli nie półkolonie, to zimowe obozy sportowe, a w czasie przerwy między rundami, gdy trenerzy ładują baterie, inni trenerzy oferują zajęcia indywidualne, albo komercyjne zgrupowania, podczas których można wypracować sobie przewagę nad młodymi konkurentami. Tak, przyjemność trenowania z fachowcami na specjalistycznym obozie gdzieś w Spale, Licheniu czy nad morzem to impreza na kilka tysięcy złotych, a nawet oszczędnościowa wersja w miejscu zamieszkania to ładnych kilka stów. Można sobie wynająć boisko, halę, albo przestrzeń pod balonem, ale wówczas należy naszykować kolejne kilka stów, nawet jeśli masz ochotę po prostu postrzelać sobie z dzieciakami piłką tak, by nie padało na łeb i nie skuwało lodem potu na czole. Są oczywiście korty do squasha, padla i badmin... Bagin... Są też inne atrakcje z użyciem rakietek i lotki.</p>
          <p>Tu jednak powraca temat Jerzego Janowicza, ale i setek innych tenisistów, którym się udało i powiodło. Wielu z nich zaznacza: to droga pełna wyrzeczeń nie tylko dla mnie, ale dla całego otoczenia. By zapewnić mi godne warunki do rozwoju, rodzice zainwestowali właściwie wszystko, sprzedawali swój dobytek, fundując mi środowisko, w którym mogłem rosnąć jako tenisista. Te historie znamy jako dość ckliwe opowieści o rodzicielskiej miłości i dobrym losie, który poświęcenia wynagrodził potem triumfami na zawodowych kortach z gargantuicznymi pulami nagród. Niestety niezbyt często jest nam dane poznać historie tych, spośród utalentowanych tenisistów, którym rodzice ufundowali wszystko jednocześnie wyprzedając swój majątek i nic wielkiego z tego nie wyszło. A siłą rzeczy - i takich tenisistów musi nasz świat gdzieś skrywać.</p>
          <p>Do tej pory wielkie pieniądze, które trzeba wydać już w najmłodszym wieku dotyczyły sportów takich jak tenis czy wyścigi - gdzie 8-letniemu Robertowi przydałby się jakiś fajny gokart do ścigania, a turniej dla małej Igi kosztuje krocie. A trzeba jeszcze jakoś się tam przemieścić i gdzieś spać. Dziś? Dziś zaczynam mieć potężne wątpliwości.</p>
          <p>Ten cytat ze wstępu z trenera wybitnych koszykarzy, o tym, że zwycięzcy nie mają odpoczynku między rundami, jest dla mnie drzazgą w oku. Bo ja to wiem. Bo ja zdaję sobie sprawę, że właśnie w okresie, gdy inni się lenią, przyszli profesjonaliści pracują. Sam przynajmniej trzy razy wyrobiłem naprawdę kapitalną formę wiosenną podczas zimowych wyrzeczeń. Sprawdziłem ten temat od każdej strony, łącznie z tym, że testowałem wypowiedzi pana Grovera na sobie, no i działały. Chciałbym to więc przekazać i ofiarować swoim dzieciom. Ale jak to zrobić, gdy rzetelny, mocny, regularny trening zimą to koszt liczony w setkach złotych tygodniowo?</p>
          <p>Zresztą, ja i tak jestem raczej w uprzywilejowanej grupie, jestem wuefistą, znam tanie miejsca, znam cenniki i terminarze, co pozwala trochę przyoszczędzić. Trochę też po prostu mogę wydać, obok tej stałej opłaty za piłkarską szkółkę obu synów.</p>
          <p>Ale ile jest osób, które zapłacić za to wszystko po prostu nie mają szans? Które szczerze chciałyby zostać zwycięzcą poprzez ciężką pracę w "offseason", ale... nie mają gdzie? W letniej pogodzie futbol jest egalitarny, wznoszący się ponad podziały, premiujący ciężką pracę, determinację, pasję. Kto gra całym dniami, z czasem zostawia w tyle tych, którzy na boisku pojawiają się z rzadka. Kto ćwiczy non-stop, kto skacze po drzewach i rozwija skoczność, ten wiosną będzie częściej urywał się rywalom. Ale zimą, zimą w Polsce? Zimą w Polsce futbol staje się rozrywką może nie dla elit, ale jednak dla osób o przynajmniej niezłej sytuacji finansowej. "Kiedyś też tak było i co?" - mógłby ktoś zapytać. Natomiast szczerze... Tak nie było. Nie istniało tyle narzędzi do rozwoju młodego piłkarza, nie było tylu treningów indywidualnych, nie było tylu parków trampolin i siłowni wyspecjalizowanych w kształtowaniu młodych zawodników. Konkurencja spała równie smacznie jak ty, podczas gdy teraz działa na pełnych obrotach. A ty?</p>
          <p>Jeśli masz bogatych rodziców, możesz trenować na takim poziomie i z taką częstotliwością jak twoi rówieśnicy w Portugalii czy Francji. Ale im dalej od bogactwa rodziców, tym dalej od warunków trenowania, które pozwolą gonić, albo i przeganiać konkurencję.</p>
          <p>Wiem, że najlepiej byłoby teraz krzyknąć: budować więcej hal, rozciągać nad boiskami balony, udostępniać bezpłatnie, zachęcać do korzystania, gonić, sprawdzać, działać. Ale wiem, że to nic nie da. Weszliśmy już na ścieżkę, z której jest tylko jedno wyjście - dalsza tenisizacja, jeszcze większe nakłady na swojego piłkarskiego wychowanka, na luksusowe warunki treningu dla niego. Kolejne obozy, kolonie, treningi indywidualne, kolejne sportowe aktywności, które latem organizuje ci tata za friko - zimą trener za godne pieniądze.</p>
          <p>To już nie jest raczej sport dla biednych ludzi, nie jest to sport dla biednych dzieci. A będzie pewnie tylko gorzej, listopad będzie pożerał kolejne miesiące, stawki za boisko zadaszone będą rosły,a dzieciaki bez zaplecza finansowego - będą coraz częściej oglądać plecy dzieciaków pokroju Janowicza. Czy muszę sprzedać mieszkanie, żeby moi młodzi mogli się poświęcić piłce? Na szczęście jeszcze nie.</p>
          <p>Z naciskiem na "jeszcze"?</p>
        </div>
      </article>
    </main>
  </div>
</body>
</html>

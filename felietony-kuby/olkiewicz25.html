<!DOCTYPE html>
<html lang="pl">
<head>
  <meta charset="UTF-8" />
  <meta name="viewport" content="width=device-width, initial-scale=1" />
  <title>Jak co środę... JAKUB OLKIEWICZ #25</title>
  <meta name="description" content="Felieton o Realu Madryt i Xabim Alonso" />

  <!-- Open Graph / Twitter -->
  <meta property="og:type" content="article">
  <meta property="og:title" content="Jak co środę... JAKUB OLKIEWICZ #25">
  <meta property="og:description" content="Jak co środę... JAKUB OLKIEWICZ #25">
  <meta property="og:url" content="Jak co środę... JAKUB OLKIEWICZ #25">
  <meta property="og:site_name" content="Jak co środę... JAKUB OLKIEWICZ #25">
  <meta name="twitter:card" content="summary_large_image">

  <!-- Fonts -->
  <link rel="preconnect" href="https://fonts.googleapis.com" crossorigin>
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Libre+Baskerville:ital,wght@0,400;0,700;1,400&display=swap" rel="stylesheet" />

  <style>
    :root{
      --bg:#ffffff; --fg:#111111; --muted:#6e6e6e; --link:#1a1a1a; --accent:#b4162a;
      --maxw: 700px;
      --space-1: .5rem; --space-2: 1rem; --space-3: 1.5rem; --space-4: 2rem; --radius: 10px;
    }

    html{ color-scheme: light dark; }
    body{
      margin:0;
      background:var(--bg); color:var(--fg);
      font-family: "Libre Baskerville", serif;
      line-height:1.75;
      font-size: clamp(16px, 1.4vw + 0.5rem, 19px);
    }

    .wrap{ max-width:var(--maxw); margin:0 auto; padding: var(--space-4) var(--space-2); }

    /* Skip link */
    .skip{ position:absolute; left:-9999px; top:auto; width:1px; height:1px; overflow:hidden; }
    .skip:focus{ left: var(--space-2); top: var(--space-2); width:auto; height:auto; background:#ffd; padding:.5rem .75rem; outline:2px solid #000; }

    nav{
      display:flex; gap: .75rem; justify-content:center; flex-wrap:wrap;
      margin-bottom: var(--space-4);
    }
    nav a{
      text-decoration:none; color:var(--link);
      padding:.25rem .5rem; border-radius:.4rem;
      outline-offset:3px;
    }
    nav a:hover, nav a:focus{ text-decoration:underline; }
    nav a[aria-current="page"]{ font-weight:700; }

    h1{ font-size: clamp(1.8rem, 2.8vw + 1rem, 2.6rem); line-height:1.2; margin: 0 0 .3em; text-align:center; }
    time{ display:block; color:var(--muted); margin-bottom: var(--space-2); font-size:.95em; text-align:center; }

    p{ margin: 0 0 1.2em; }

    /* Audio player */
    .audio-player{ 
      text-align:center; 
      margin: var(--space-2) 0 var(--space-3); 
    }

    .audio-player audio{
      max-width: 100%;
      width: 500px;
      outline-color: var(--accent);
    }
    /* Ukryj timer audio */
    .audio-player audio::-webkit-media-controls-current-time-display,
    .audio-player audio::-webkit-media-controls-time-remaining-display {
      display: none;
    }

    /* CTA (opcjonalnie) */
    .cta{ text-align:center; margin: var(--space-4) 0 var(--space-3); }
    .cta a{
      display:inline-block; padding: .9rem 1.1rem; border-radius: .6rem;
      border:2px solid var(--accent); color: var(--accent); font-weight:700; font-size: clamp(1.05rem, 1.2vw + .6rem, 1.35rem);
      text-decoration:none; transition: transform .08s ease, background .2s ease, color .2s ease;
    }
    .cta a:hover, .cta a:focus{ background: var(--accent); color:#fff; transform: translateY(-1px); }

    /* Dark mode */
    @media (prefers-color-scheme: dark){
      :root{ --bg:#0f0f10; --fg:#f2f2f2; --muted:#aaaaaa; --link:#e6e6e6; --accent:#ff4d5a; }
    }
  </style>
</head>
<body>
  <a class="skip" href="#main">Przejdź do treści</a>

  <div class="wrap">

    <main id="main" role="main">
      <article itemscope itemtype="https://schema.org/Article">
        <header>
          <h1 itemprop="headline">Jak co środę... JAKUB OLKIEWICZ #25</h1>
          <time itemprop="datePublished" datetime="2026-01-09">09.01.2026</time>
          
          <!-- Audio player -->
          <div class="audio-player">
            <audio controls preload="metadata">
              <source src="olkiaudio13.mp3" type="audio/mpeg">
              Twoja przeglądarka nie obsługuje odtwarzacza audio.
            </audio>
          </div>
        </header>

        <div itemprop="articleBody">
          <p>Jak mawiał Gary Lineker, piłka nożna to taki prosty sport, w którym 22 mężczyzn przez 90 minut ugania się za piłką, notując podania progresywne, skoki pressingowe, rozwijając prędkość maksymalną i przesuwając strukturę w celu ograniczenia wolności w półprzestrzeniach, a na końcu jednak licho wie, kto wygra.</p>
          <p>Możliwe, że Gary Lineker kiedyś mawiał inaczej, ale gdybym miał w sobie dość determinacji, by odnaleźć numer, następnie dość odwagi, by zadzwonić, a wreszcie też dość zdolności językowych, by sformułować pytanie w sposób klarowny - to pewnie by mi w 2026 roku odpowiedział właśnie tak.</p>
          <p>Nic nie uczy bowiem w życiu pokory bardziej, niż śledzenie z doskoku zagranicznego futbolu. Wspólnie z całą tetrycką społecznością ukuliśmy już wspólnie kilka praw, które znajdują zastosowanie od wielu miesięcy. Pierwsze, bardzo wymowne i dobitne, a jednocześnie wciąż bez zagrożenia, że się zdezaktualizuje? Za każdym razem, gdy sprawdzasz, co tam w Manchesterze United z myślą, że pewnie jest źle - okazuje się, że jest jeszcze gorzej. Drugie, proszę bardzo, mam tego na pęczki - żaden człowiek nie jest w stanie wymienić dokładnie klubów grających pomiędzy 5. a 15. miejscem w lidze tureckiej, ale na pewno znajdziemy w którymś z tych klubów jakiegoś Polaka. Prawo Wolskiego-Starzyńskiego - im bardziej belgijski jest klub do którego trafia młody, wątły polski rozgrywający, tym dłużej trwa zbieranie w całość okruchów boleśnie rozbitej kariery tegoż rozgrywającego. Drugie twierdzenie Kupisza - nie może się rozpocząć sezon Serie B, jeśli któryś klub nie ma w kadrze Polaka.</p>
          <p>Takie zależności zdecydowanie łatwiej wychwycić z dystansu - na co dzień interesując się daną ligą rzeźbisz w detalu, spoglądasz na szczegóły, wychwytujesz drobniutkie rysy. Jesteś trochę jak mechanik próbujacy dociec, czemu ogrzewanie w aucie nie zapewnia odpowiedniej temperatury. Sprawdzasz chłodnicę, dokładnie penetrujesz wszystkie zakamarki związane z klimatyzacją, weryfikujesz działanie włączników, przełączników, przycisków i guziczków. Weźmy tę ligę belgijską - tego typu "mechanik" sprawdza konkurentów do gry w zespole danego polskiego piłkarza, sprawdza jego statystyki, rozmawia z trenerem, szuka przyczyn w stanie zdrowia czy rozwiązaniach taktycznych. Ale nad mechanikiem stoi szef - mordo, we środku auta jest zimno, bo ta fura ma trzy szyby wybite. Kolego, ten polski talent nie gra nie dlatego, że ma konkurentów, czy tam nie pasuje do taktyki - po prostu jest młodym, wątłym polskim rozgrywającym w belgijskim klubie, nie znasz prawa Wolskiego-Starzyńskiego?</p>
          <p>I dyskusja jest niemożliwa, nastąpiło odwołanie do rzeczy nadrzędnych jak prawa fizyki.</p>
          <p>Być może ktoś uzna, że takie śledzenie z doskoku, a co więcej - wysnuwanie daleko idących wniosków na podstawie pobieżnego rzutu okiem to w najlepszym wypadku ignorancja. Że z tego biorą się powierzchowne oceny, z tego bierze się wiara w jakieś plotki czy stereotypy, prawda jest zdecydowanie bardziej złożona. Może i tak, ale z ręką na sercu, sprawdźcie sobie teraz, jak idzie Manchesterowi United, z myślą, że pewnie idzie słabo. I zobaczcie, jak pięknie działają te prawidła fizyki w praktyce.</p>
          <p>Trochę się zgrywam, natomiast spojrzenie z dystansu umożliwia czasem też spojrzenie w nieco szerszy sposób. I tak się składa, że właśnie spojrzałem sobie z ogromnego dystansu na Real Madryt, gdzie najdelikatniej rzecz ujmując, trwa pożar w raju.</p>
          <p>Zacząłem od Linekera i jego definicji futbolu, bo na co dzień wierzę, że faktycznie robi się on coraz bardziej matematyczny, że przestaje być sportem dla tych, którzy nie potrafią mnożyć (jak ja), za to staje się dla tych, którzy potrafią całkować (nie ja). Zbyt dużo razy serie logicznych decyzji w wykonaniu logicznych ludzi kończyły się sukcesami, by próbować to podważać i podawać w wątpliwość. Jest tak, że jak masz lepszych piłkarzy i lepszego trenera, to oni z czasem zaczną wygrywać mecze ze słabszymi piłkarzami i słabszymi trenerami. Napisałem to najprościej, bo oczywiście rzecz wypadałoby rozbić - jak masz piłkarzy, którzy notowali w każdym kolejnym klubie bardzo dużo kluczowych podań w trzecią tercję, a przy tym z tyłu ściągasz sobie najszybszego i najbardziej zwrotnego stopera w ostatniej dekadzie, to zaczynasz częściej strzelać a rzadziej tracić. Te wyliczenia xG, algorytmy, które starają się opisać mecz jak najdokładniej i jak najwierniej, a nie za pomocą dwóch cyfr symbolizujących liczbę bramek po obu stronach - finalnie wgryzając się w ten świat widzimy, że on ma sens. Że przewidywania statystyków częściej się sprawdzają, niż lądują w koszu. Że kursy bukmacherskie nie są wystawiane na oko. Że rzetelna analiza oparta na liczbach, statystykach, na komputerowym, chłodnym podejściu, pozwalają futbol rozczytywać.</p>
          <p>Nie w sposób klasyczny, że to 22 mężczyzn, a na końcu wygrywają Niemcy. Ale właśnie ten nowoczesny, gdzie bez trudu jesteś w stanie rozpisać - mając taki i taki potencjał, mając zawodników jak Mbappe, Bellingham czy Vinicius, taki trener jak Xabi Alonso, który osiągnął to i to z Bayerem Leverkusen, będzie wygrywał wszystko jak leci.</p>
          <p>A potem raz jeszcze podkreślę, wybucha pożar w raju.</p>
          <p>Nie wiem, jak grał w tym sezonie Real Madryt, nie wskażę, które wybory taktyczne i personalne Xabiego Alonso sprawiały, ze Królewscy nie kroczyli od zwycięstwa do zwycięstwa. Nie oglądałem meczów, nie obwinię żadnego z zawodników, zresztą, znacie mnie, nie jestem w stanie ich nawet swobodnie wymienić, bo i dlaczego miałbym się ich uczyć. Wiem za to, jakiego rodzaju zespół udało się zmontować na papierze, przed wyjściem na murawę, przed występem na tej najbardziej koszmarnej scenie - gdy już nie ma z tobą aury transferu roku, jest tylko rywal, który pragnie odebrać ci piłkę, nawet jeśli zrobi to razem z nogą.</p>
          <p>Rany, jakież to było kompromitujące dla Barcelony. Real Madryt dopina "operację Mbappe", prawdziwy majstersztyk transferowy, może jeden z największych sukcesów pojedynczego działacza na rynku transferowym w ostatniej dekadzie. Wyciągnięcie za friko takiego piłkarza, w takim wieku, z takiego klubu - prawdziwa maestria w kwestii "działaczowania", szczególnie, że przecież Mbappe nie trafiał gdzieś pomiędzy emerytów i rencistów, ani odwrotnie, nie przychodził do klubu, gdzie miał prowadzić nieopierzonych żółtodziobów. Był kolejną gwiazdą - fakt, że najjaśniejszą, ale jednak - w bardzo solidnym gwiazdozbiorze. A Barca? Próbuje, początkowo bezskutecznie, rejestrować swoich zawodników, a finalnie gra ważne mecze dwoma emerytowanymi Polakami.</p>
          <p>To była tak wielka przepaść na każdym dostępnym poziomie, że mimo większej sympatii do Realu zaczynałem Barcelonie współczuć. Problemy finansowe, organizacyjne, a tu największą gwiazdą Polak ściągnięty z Santorini, jeszcze w dodatku palacz. A po drugiej stronie do tego nie ograniczają się do Mbappe, zaczynają ściągać różnych Endricków i Mastantuono "na zaś".</p>
          <p>Ubiegły sezon? Okej, takie rzeczy się zdarzają, zwłaszcza, że ten piękny, zwycięski cykl Carlo Ancelottiego musiał kiedyś się wypalić, musiał skończyć się jakąś zmianą. Bolesne jest i 2:5 w finale Superpucharu, i 0:4 u siebie w El Clasico, bolesne jest przegrane mistrzostwo, bolesne są bęcki w finale Pucharu Króla. Ale Real miał przecież gotową receptę na te problemy. Receptę najbardziej właściwą ze wszystkich możliwych, pasującą jak Grenlandia do Danii - Xabi Alonso. Gość, który z Bayerem Levekusen dokonał takich rzeczy, że nawet do mnie, kompletnego ignoranta, to dotarło. A przy tym przecież to były piłkarz, ale nie jakiś byle jaki - piłkarz elegancki, zawsze kulturalny, stateczny, dostojny, łatwo było go utożsamiać z całym klubem, który przecież dba o swój wizerunek prawdziwie "Królewskiego". Jakości w składzie już od dłuższego czasu jest w Madrycie tyle, że można się złapać za głowę. A teraz jeszcze chłopy dodają trenera, który wydaje się ostatnim puzzlem w układance na trzy tysiące elementów? Boże, weź mnie postrzel, ależ to odpali, ależ to będzie fruwać.</p>
          <p>Futbol matematyczny zgadzał się tutaj z futbolem emocjonalnym - taki trener jak Xabi Alonso do tak silnego składu jak ten Realu Madryt - brzmi to wszystko jak gwarancja sukcesu, brzmi to wszystko jak raj, w którym trzeba tylko sięgać po kolejne rajskie owoce.</p>
          <p>Xabi Alonso wytrzymał pół roku. Xabiego Alonso już w tym raju nie ma, chociaż trzymając się tej metafory - to tak jakby z raju wyprowadził się sam Pan Bóg. Całość historii o tym potężnym rozczarowaniu, chyba zresztą rozczarowaniu nie tylko Realu Madryt Xabim Alonso, ale przede wszystkim Xabiego Alonso Realem Madryt, jest dość smutna. Ale najsmutniejsze są te ostatnie akapity opowieści.</p>
          <p>Czytałem sporo teorii o tym, dlaczego Xabi Alonso opuszcza Madryt, dlaczego ma już dość, czytałem oczywiście również o tym, że to Real w sumie też nie był do końca zachwycony jego kadencją, a kolejne wpierdy w finałowym meczu od Barcelony sytuacji nie poprawiły. Ale dwie rzeczy widziałem sam, nie musiałem o nich doczytywać. Pierwsza - Vinicius schodzący z boiska, sfrustrowany, omijający trenera, byl nie podać mu ręki. Druga - Xabi Alonso zachęcający piłkarzy, by stworzyli szpaler dla zwycięzców z Barcelony, by oddali cześć tym, którzy pokonali ich w uczciwej walce na murawie. A ci piłkarze nawołujący siebie nawzajem, że trzeba zwijać do szatni. Że trzeba trenera olać, bo co on tam wie, o naszej złości i frustracji. Abstrahując już od zachowania samych piłkarzy, od mojej opinii o takich zagrywkach - ależ to jest bolesny telegram od futbolu humanistycznego do świata matematyków.</p>
          <p>- Hej, koledzy, jak tam, przeliczyliście już jaki procent goli po 89. minucie w meczach Leverkusen strzelano po schemacie osobiście wymyślonym przez Alonso? Macie już wszystko połapane, wiecie, kto częściej będzie mu dziękował, Mbappe czy Bellingham? no to patrzcie na to.</p>
          <p>Bo matematycznie, logicznie, bo pod każdym względem Real ostatnie półtora roku powinien wygrywać we wszystko, nawet w meczach, w których nie wziął udziału, nawet w dyscyplinach, w których nie ma reperezentantów. Ale potem Xabi Alonso chce zrobić szpaler, a Mbappe nie, Xabi Alonso chce przybić piątkę ze swoim piłkarzem, a on ma to gdzieś.</p>
          <p>Działa stare dobre ego, stare dobre emocje, stare dobre "nie będziesz mi, dziadu, mówił, a już na pewno mnie zdejmował". Jest świat absurdalnych pieniędzy, absurdalnych możliwości, ale nadal w tym świecie może dojśc do sytuacji bez wyjaśnienia, do sytuacji, którą mogłaby się zajmować ekipa "Strefy 11", gdyby oczywiście ktoś zadzwonił na ich linie, otwarte do końca prorgamu. Nie wiem, czy dało się to przewidzieć, nie wiem, czy jakikolwiek matematyczny model mógł to uwzględnić. Bo tez jak przeliczyć ego, jak przeliczyć stopień frustracji tego, czy innego piłkarza, jak oszacować, kiedy odbije mu palma?</p>
          <p>Możesz własnoręcznie zbudować prawdziwy raj, z piłkarzami rodem ze snów, warunkami z kosmosu oraz trenerem wymarzonym - a kto wie, czy i tak nie wybuchnie tam pożar.</p>
          <p>Piłka nożna to prosta gra - 22 mężczyzn przez 90 minut biega za piłką, a na końcu ośmiornica Betty może trafniej przewidzieć wyniki niż najbardziej doskonałe spośród modeli. Nie zawsze, nie codziennie, nie za każdym razem - ale może. Ten szaniec nieprzewidywalności, którego bronimy przed przewidywalnym i logicznymi matematykami futbolu, trzyma się właściwie już tylko na takich anomaliach. Ale się trzyma.</p>
        </div>
      </article>
    </main>
  </div>
</body>
</html>

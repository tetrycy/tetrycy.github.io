<!DOCTYPE html>
<html lang="pl">
<head>
  <meta charset="UTF-8" />
  <meta name="viewport" content="width=device-width, initial-scale=1" />
  <title>Jak co środę... JAKUB OLKIEWICZ #31</title>
  <meta name="description" content="Felieton o finansowaniu sportu w Polsce" />

  <!-- Open Graph / Twitter -->
  <meta property="og:type" content="article">
  <meta property="og:title" content="Jak co środę... JAKUB OLKIEWICZ #31">
  <meta property="og:description" content="Jak co środę... JAKUB OLKIEWICZ #31">
  <meta property="og:url" content="Jak co środę... JAKUB OLKIEWICZ #31">
  <meta property="og:site_name" content="Jak co środę... JAKUB OLKIEWICZ #31">
  <meta name="twitter:card" content="summary_large_image">

  <!-- Fonts -->
  <link rel="preconnect" href="https://fonts.googleapis.com" crossorigin>
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Libre+Baskerville:ital,wght@0,400;0,700;1,400&display=swap" rel="stylesheet" />

  <style>
    :root{
      --bg:#ffffff; --fg:#111111; --muted:#6e6e6e; --link:#1a1a1a; --accent:#b4162a;
      --maxw: 700px;
      --space-1: .5rem; --space-2: 1rem; --space-3: 1.5rem; --space-4: 2rem; --radius: 10px;
    }

    html{ color-scheme: light dark; }
    body{
      margin:0;
      background:var(--bg); color:var(--fg);
      font-family: "Libre Baskerville", serif;
      line-height:1.75;
      font-size: clamp(16px, 1.4vw + 0.5rem, 19px);
    }

    .wrap{ max-width:var(--maxw); margin:0 auto; padding: var(--space-4) var(--space-2); }

    /* Skip link */
    .skip{ position:absolute; left:-9999px; top:auto; width:1px; height:1px; overflow:hidden; }
    .skip:focus{ left: var(--space-2); top: var(--space-2); width:auto; height:auto; background:#ffd; padding:.5rem .75rem; outline:2px solid #000; }

    nav{
      display:flex; gap: .75rem; justify-content:center; flex-wrap:wrap;
      margin-bottom: var(--space-4);
    }
    nav a{
      text-decoration:none; color:var(--link);
      padding:.25rem .5rem; border-radius:.4rem;
      outline-offset:3px;
    }
    nav a:hover, nav a:focus{ text-decoration:underline; }
    nav a[aria-current="page"]{ font-weight:700; }

    h1{ font-size: clamp(1.8rem, 2.8vw + 1rem, 2.6rem); line-height:1.2; margin: 0 0 .3em; text-align:center; }
    time{ display:block; color:var(--muted); margin-bottom: var(--space-2); font-size:.95em; text-align:center; }

    p{ margin: 0 0 1.2em; }

    /* Audio player */
    .audio-player{ 
      text-align:center; 
      margin: var(--space-2) 0 var(--space-3); 
    }

    .audio-player audio{
      max-width: 100%;
      width: 500px;
      outline-color: var(--accent);
    }
    /* Ukryj timer audio */
    .audio-player audio::-webkit-media-controls-current-time-display,
    .audio-player audio::-webkit-media-controls-time-remaining-display {
      display: none;
    }

    /* CTA (opcjonalnie) */
    .cta{ text-align:center; margin: var(--space-4) 0 var(--space-3); }
    .cta a{
      display:inline-block; padding: .9rem 1.1rem; border-radius: .6rem;
      border:2px solid var(--accent); color: var(--accent); font-weight:700; font-size: clamp(1.05rem, 1.2vw + .6rem, 1.35rem);
      text-decoration:none; transition: transform .08s ease, background .2s ease, color .2s ease;
    }
    .cta a:hover, .cta a:focus{ background: var(--accent); color:#fff; transform: translateY(-1px); }

    /* Dark mode */
    @media (prefers-color-scheme: dark){
      :root{ --bg:#0f0f10; --fg:#f2f2f2; --muted:#aaaaaa; --link:#e6e6e6; --accent:#ff4d5a; }
    }
  </style>
</head>
<body>
  <a class="skip" href="#main">Przejdź do treści</a>

  <div class="wrap">

    <main id="main" role="main">
      <article itemscope itemtype="https://schema.org/Article">
        <header>
          <h1 itemprop="headline">Jak co środę... JAKUB OLKIEWICZ #31</h1>
          <time itemprop="datePublished" datetime="2026-02-11">11.02.2026</time>
          
          <!-- Audio player -->
          <div class="audio-player">
            <audio controls preload="metadata">
              <source src="olkiaudio19.mp3" type="audio/mpeg">
              Twoja przeglądarka nie obsługuje odtwarzacza audio.
            </audio>
          </div>
        </header>

        <div itemprop="articleBody">
          <p>Kto nigdy nie kupił pasztetu lub szynki, albo chociaż nowego rodzaju musztardy po bardzo efektownej reklamie w telewizji, niech pierwszy rzuci pilotem (jeszcze chyba gdzieś po domach pałętają się piloty od telewizora). Kto nigdy na fali sukcesu własnej drużyny nie zdecydował się na zakup kolejnego, czterdziestego drugiego breloczka w kolekcji w sklepie kibiców, niech pierwszy odepnie poprzednie czterdzieści jeden breloczków. Kto nigdy w euforii po medalu polskiego sportowca w dość niszowym sporcie nie wybudował toru za 150 milionów złotych, niech pierwszy zjedzie na sankach z najwyższej dostępnej górki.</p>
          <p>Od razu ostrzegam - nie, to nie będzie tekst futbolocentryczny, to nie będzie przekonywanie całego świata, że jedynym godnym inwestowania sportem jest futbol, a gdy w Polsce zabraknie już trawników na budowę kolejnych stadionów piłkarskich, będzie trzeba zacząć drążenie tuneli do gry w futsal. Jestem ostatni do rzucania śnieżek w sportowców, którzy pojechali na Zimowe Igrzyska Olimpijskie - nawet jeśli ich sport to turlanie czajnika na nartach albo rzut beretem w bałwanki. Natomiast podobnie jak przy Letnich Igrzyskach Olimpijskich uważam, że to całkiem dobry moment na stawianie pytań fundamentalnych, jak na przykład: po co nam, Polakom, a przez to też po co Polsce jest sport? Czemu Polska, a w praktyce: my, Polacy, mamy się zrzucac na sport, jakikolwiek, czy to rzut czajnikiem na lodzie, czy dojenie miejskiego klubu na czas?</p>
          <p>Od razu spoiler: odpowiedź jest jasna i uważam, że zbyt rzadko sobie wszyscy o niej nawzajem przypominamy. Rodzice. Trenerzy. Działacze sportowi. Sami sportowcy. Na samym końcu tej wyliczanki oczywiście politycy, społecznicy, samorządowcy, ludzie, trzymający portfele - i te duże, w Ministerstwie Sportu, i te dość niewielkie, figurujące w uchwałach jako budżet gminy.</p>
          <p>Sport Polakom jest potrzebny, by byli zdrowi, sprawni, a przy pomyślnych wiatrach może nawet zadowoleni. Sport Polsce jest potrzebny, by Polacy byli zdrowi, sprawni, a przy pomyślnych wiatrach może nawet zadowoleni. Kolejność jest oczywiście bardzo ważna, choć uważam jednocześnie, że rozwijanie tematu jest trochę wstydliwe, bo daje uczucie tłumaczenia wszem i wobec, że po wtorkach następują środy, a grzyby rosną jesienią. Dla państwa, z perspektywy interesu państwa, z perspektywy jego rozwoju, ale też kondycji czegoś większego niż państwo, czyli narodu, albo nawet: Narodu - medale, pełne stadiony i efektowne zdjęcia z biało-czerwonymi szalikami są tylko efektem ubocznym, swego rodzaju sosem czekoladowym, którym polewane są absolutnie wszystkie dania w wykwintnych naleśnikarniach.</p>
          <p>Liczy się bowiem by chłop oraz kobita byli zdrowi i sprawni. By dłużej żyli, dłużej byli zdolni płacić podatki, by byli płodni, by nie obciążali zbyt wcześnie szpitali, sanatoriów oraz przychodni, by ich stan zdrowia nie narażał państwa na koszt wypłacania renty oraz ponoszenie kosztów kolejnych operacji czy rehabilitacji. Brzmi to może i brutalnie, ale jest prawdziwe, w dodatku moim zdaniem powinno też być zrozumiałe dla ogółu - bo to akurat wcale nie taka oczywista sytuacja, gdy cele państwa i jego obywateli są w stu procentach tożsame. Każda jednostka powinna być zdrowa i sprawna, od życzeń zdrowia i pomyślności zaczynamy praktycznie każdą imprezę, wybraliśmy sobie też na głos narodu gostka, którego najsłynniejszy cytat to ten o zdrowiu (drugi było o liczbach, na szczęście Czterdzieści i Cztery się nie przebiło, bo bylibyśmy narodem matematyków, a nie romantyków).</p>
          <p>W interesie jednostki jest bycie zdrowym i sprawnym, w interesie państwa jest utrzymywanie jak największej liczby obywateli w zdrowiu i sprawności.</p>
          <p>Sport to w tej perspektywie narzędzie do osiągania celu, bardzo zbliżone do programów przesiewowych badań, do kampanii informacyjnych o zagrożeniach płynących z zażywania narkotyków oraz do sypania piaskiem chodników, żeby na SOR-ach było jak najmniej złamanych kończyń. Państwo wydaje więc złótówki na sport, licząc, ze w przyszłości wyda ich zdecydowanie mniej na oddziały kardiologii, na Domy Pomocy Społecznej, na wypłatę rent i pensji w trakcie przedłużającego się L4.</p>
          <p>I tu zaczynamy się przyglądać uważniej. Bo gdybyśmy zostali na poziomie wyłącznie pragmatycznego państwa, należałoby przeprowadzić prosty rachunek - w jakim sporcie najłatwiej o to, by statystyczny Polak zaczął go uprawiać, przez co podniósł swoje szanse na dłuższe zachowanie zdrowia i sprawności. Dwa w pamięci, trzy pod kreską, dwa na marginesie - wychodzi, że bieganie. No to cyk, zabieramy wszystko bobsleistom, piłkarzom, Pawłowi Fajdkowi i jego kolegom, którzy rzucają tym, czym Paweł Fajdek, a dajemy na trasy biegowe. Stadiony zburzyć, tory kolarskie sprywatyzować, przychody wpakować w program Buty Biegowe Na Każdego Polaka+ (czyli potocznie BBNKP PLUS). Nie jestem do tego stopnia wyrachowany, a poza tym zdecydowanie wolę biegać za dowolną piłką, niż bez celu - w tym miejscu więc dodam pewne gwiazdki i zastrzeżenia spisane małym drukiem. Bo chodzi nam przecież nie tylko o zdrowych i sprawnych podatników, ale i tych, którzy dopiero wejdą na rynek pracy. A zachęcić młodych do biegania bez celu jest jeszcze trudniej, niż zachęcić do tego starych.</p>
          <p>I tu dłoń podaje oferta sportowa - tak szeroka, jak tylko szerokie są igrzyska w latach dwudziestych XXI wieku. Wielu dzieciaków zakocha się w piłce, ale są tacy, których inpspirują Sochan i Gortat, są tacy, którzy żyją cały czas występami Mariusza Czerkawskiego dla Islanders, są tacy, którzy uwielbiają się wspinać jak pani Mirosław. Kapitan Państwo jest w kropce - mieliśmy dać wszystko na bieganie, a tu się pojawiają jakieś inne sporty. Gdyby Kapitan Państwo chwycił za telefon i zadzwonił do mnie, pewnie za pierwszym razem bym nie odebrał. Ale za drugim lub trzecim, może nawet bym oddzwonił i poradził:</p>
          <p>- Sprawdź pan, Panie Państwo, gdzie jest najlepsza relacja pomiędzy powszechnością sportu czy chociaż szansą na jego skuteczne spopularyzowanie, a kosztem, jaki się z tym sportem wiąże.</p>
          <p>Kiedyś już o tym pisałem, ale na szczęście wyszukiwarka Google jest już na takim poziomie zgównowacenia, że nie ma szans odnaleźć mojego tekstu sprzed stu czy dwustu odcinków. Mogę z czystym sumieniem popełnić autoplagiat. Mianowicie: w archiwalnym tekście posłużyłem się skalą mikro do rozważań nad skalą makro. Mamy pięć tysięcy złotych i gwarancję od miasta, że na kwadracie 50 na 50 metrów możemy przez pół roku robić, co nam się żywnie podoba. Kupimy za to pięć piłek do kosza, pięć do piłki nożnej, pięć skakanek, pięć skrzyń, pięć piłek lekarskich, pięć płotków. Ze trzydzieści dzieciaków może sobie w tej kwocie cisnąć dowolne treningi stacyjne, obwodowe, zespołowe gry na utrzymanie, wyścigi, siła - wszystko. Albo kupujemy trzy kije golfowe Taylormade Regular po 1600 złotych sztuka i rozpocznamy budowę Polski jako wielkiego imperium golfowego.</p>
          <p>To oczywiście gruba hiperbola i przesada, natomiast chodzi o wybory i decyzje - a przecież gdy w grę wchodzą pieniądze, bardzo szybko okazuje się, że wybory i decyzje to przede wszystkim cięcia różnych wydatków, które wydawały się bardzo potrzebne. W cenie jednego toru saneczkowego możesz mieć pewnie kilkadziesiąt hal wielofunkcyjnych dla piłkarzy ręcznych, koszykarzy i siatkarzy, kilkanaście boisk ze sztuczną murawą pod balonem dla piłkarzy czy rugbistów, kilkanaście wyposażonych siłowni czy hal treningowych dla miłośników sztuk walki i tak dalej, i tak dalej. Czy uważam, że tor saneczkowy nigdy nie może powstać, że saneczkarze muszą sami, z własnej kieszeni, ufundować sobie tor?</p>
          <p>Nie, to pewnie za dużo powiedziane, to zresztą bardzo skrajny przykład, a trzeba przy tym pamiętać, że jesteśmy w państwie kilkudziesięciu wielkich stadionów piłkarskich. Saneczkarzom też się pewnie coś należy, jeśli za samo utrzymanie Stadionu Śląskiego płacimy rocznie pewnie równowartość nowego porządnego stadionu lekkoatletycznego.</p>
          <p>Natomiast na tym polega odpowiedzialna polityka, że w pewnym momencie musisz podejmować odpowiedzialne decyzje, zastanawiając się, czy bardziej przyda nam się porodówka, czy jednak oddział kardiologii. To w Ministerstwie Zdrowia za decyzjami kryją się prawdziwe dramaty, to w Ministerstwie Obrony być może decyduje się, kto kiedyś przeżyje, a komu nie będzie dane. Ministerstwo Sportu na tym tle to czysta sielanka.</p>
          <p>Dlatego tym bardziej chciałbym, by wszystko miało tutaj w miarę solidne uzasadnienie, by wydatki faktycznie były uargumentowane, najlepiej nawet - ale jestem świadomy, że to już w wersji super-premium - w oderwaniu od aktualnych emocji i nacisków. Aktualnie, jak co cztery lata, żyjemy akurat zimowymi sportami, więc dopominamy się budowy toru dla łyżwiarzy, strzelnicy dla biathlonistek i zakupu nowszych sanek dla saneczkarek. Ale za dwa lata będą letnie igrzyska, a wówczas zapłoniemy jak ten znicz olimpijski wizją zakupu młotów, dysków, oszczepów i tyczek do każdej gminnej podstawówki. Chyba że po drodze zdarzy się jednak sukces na mundialu albo Mistrzostwach Europy w którejś dyscyplinie zespołowej - wtedy być może przypomnimy sobie o konieczności montażu koszy na każdym korytarzu szkolnym, albo rozwinięciu siatek pomiędzy każdą parą bloków.</p>
          <p>Powiem więcej - rozumiem i zgadzam się z częścią, spośród padających obecnie zarzutów - choćby tych wobec piłki nożnej, która ma być bombą atomową pochłaniającą wszystko wokół. Mocne słowa, ale z perspektywy rodzica i wuefisty - coś w tym jest, gdy 7-letni chłopcy korzystają z usług prywatnego nauczyciela techniki piłkarskiej, a nie biorą pod uwagę, żeby nauczyć się przewrotu czy poprawnego biegu i wyskoku. Jasne, potem inne dziedziny starają się i tak wyłowić talenciaków do siebie, ale często zyskują 10-latków, których jedyne umiejętności przydatne pod kątem sportu to ściśle techniczne fragmenty piłkarskie - bez bazy wytrzymałościowej, szybkościowej, a nade wszystko koordynacyjnej. Poza tym kto miałby niby na tego kosza czy hokej pójść, skoro właściwie jedynie piłka cieszy się jakimkolwiek zainteresowaniem - a co za tym idzie, bywa traktowana jako przyszły zawód rosnącego Krzysia czy Antka.</p>
          <p>Ale tu znów: czy zmienimy to torem saneczkowym za 150 milionów? Czy może jednak darmowymi (czyli państwowymi) treningami? Jestem w stanie bez trudu wyobrazić sobie hale opłacone przez państwo z trenerami opłaconymi przez państwo, które są zapełniane dziećmi przywiezionymi tam przez państwo. I niech to będzie nawet hokej, saneczkarstwo czy bobsleje - ale niech to ma ręce, nogi, jakiś plan, jakiś, choćby i odległy, cel oraz skalę, którą faktycznie moglibyśmy odczuć jako społeczeństwo.</p>
          <p>Tymczasem właśnie żegnamy najmroźniejszą część zimy - nieodśnieżone orliki, hale wręcz przeludnione, ale przez to bardzo drogie, kryte pływalnie, tory do bardziej zaawansowanych sportów, sale do treningu akrobatyki - albo zajęte, albo drogie, albo drogie i zajęte. Chciałbym, by Ministerstwo Sportu doszło do wniosku - no nic dziwnego, że nie ma medali, jak jest problem z dostępnością sportu dla najmłodszych. A wnioskiem zdaje się, że będzie kolejne łatanie licznych dziur na samej górze piramidy. Zresztą zupełnie tak jak w piłce, gdzie zanim powstały bazy treningowe dla akademii, które mogły pomóc w wyszkoleniu solidnych piłkarzy, postawiliśmy sobie luksusowe 40-tysięczniki. Odkręcamy się z tego do dzisiaj.</p>
          <p>Inne sporty nie chcą się uczyć na naszych kosztownych błędach?</p>
        </div>
      </article>
    </main>
  </div>
</body>
</html>

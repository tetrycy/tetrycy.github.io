<!DOCTYPE html>
<html lang="pl">
<head>
  <meta charset="UTF-8" />
  <meta name="viewport" content="width=device-width, initial-scale=1" />
  <title>Jak co środę... JAKUB OLKIEWICZ #28</title>
  <meta name="description" content="Felieton o elitarności i egalitarności w futbolu" />

  <!-- Open Graph / Twitter -->
  <meta property="og:type" content="article">
  <meta property="og:title" content="Jak co środę... JAKUB OLKIEWICZ #28">
  <meta property="og:description" content="Jak co środę... JAKUB OLKIEWICZ #28">
  <meta property="og:url" content="Jak co środę... JAKUB OLKIEWICZ #28">
  <meta property="og:site_name" content="Jak co środę... JAKUB OLKIEWICZ #28">
  <meta name="twitter:card" content="summary_large_image">

  <!-- Fonts -->
  <link rel="preconnect" href="https://fonts.googleapis.com" crossorigin>
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Libre+Baskerville:ital,wght@0,400;0,700;1,400&display=swap" rel="stylesheet" />

  <style>
    :root{
      --bg:#ffffff; --fg:#111111; --muted:#6e6e6e; --link:#1a1a1a; --accent:#b4162a;
      --maxw: 700px;
      --space-1: .5rem; --space-2: 1rem; --space-3: 1.5rem; --space-4: 2rem; --radius: 10px;
    }

    html{ color-scheme: light dark; }
    body{
      margin:0;
      background:var(--bg); color:var(--fg);
      font-family: "Libre Baskerville", serif;
      line-height:1.75;
      font-size: clamp(16px, 1.4vw + 0.5rem, 19px);
    }

    .wrap{ max-width:var(--maxw); margin:0 auto; padding: var(--space-4) var(--space-2); }

    /* Skip link */
    .skip{ position:absolute; left:-9999px; top:auto; width:1px; height:1px; overflow:hidden; }
    .skip:focus{ left: var(--space-2); top: var(--space-2); width:auto; height:auto; background:#ffd; padding:.5rem .75rem; outline:2px solid #000; }

    nav{
      display:flex; gap: .75rem; justify-content:center; flex-wrap:wrap;
      margin-bottom: var(--space-4);
    }
    nav a{
      text-decoration:none; color:var(--link);
      padding:.25rem .5rem; border-radius:.4rem;
      outline-offset:3px;
    }
    nav a:hover, nav a:focus{ text-decoration:underline; }
    nav a[aria-current="page"]{ font-weight:700; }

    h1{ font-size: clamp(1.8rem, 2.8vw + 1rem, 2.6rem); line-height:1.2; margin: 0 0 .3em; text-align:center; }
    time{ display:block; color:var(--muted); margin-bottom: var(--space-2); font-size:.95em; text-align:center; }

    p{ margin: 0 0 1.2em; }

    /* Audio player */
    .audio-player{ 
      text-align:center; 
      margin: var(--space-2) 0 var(--space-3); 
    }

    .audio-player audio{
      max-width: 100%;
      width: 500px;
      outline-color: var(--accent);
    }
    /* Ukryj timer audio */
    .audio-player audio::-webkit-media-controls-current-time-display,
    .audio-player audio::-webkit-media-controls-time-remaining-display {
      display: none;
    }

    /* CTA (opcjonalnie) */
    .cta{ text-align:center; margin: var(--space-4) 0 var(--space-3); }
    .cta a{
      display:inline-block; padding: .9rem 1.1rem; border-radius: .6rem;
      border:2px solid var(--accent); color: var(--accent); font-weight:700; font-size: clamp(1.05rem, 1.2vw + .6rem, 1.35rem);
      text-decoration:none; transition: transform .08s ease, background .2s ease, color .2s ease;
    }
    .cta a:hover, .cta a:focus{ background: var(--accent); color:#fff; transform: translateY(-1px); }

    /* Dark mode */
    @media (prefers-color-scheme: dark){
      :root{ --bg:#0f0f10; --fg:#f2f2f2; --muted:#aaaaaa; --link:#e6e6e6; --accent:#ff4d5a; }
    }
  </style>
</head>
<body>
  <a class="skip" href="#main">Przejdź do treści</a>

  <div class="wrap">

    <main id="main" role="main">
      <article itemscope itemtype="https://schema.org/Article">
        <header>
          <h1 itemprop="headline">Jak co środę... JAKUB OLKIEWICZ #28</h1>
          <time itemprop="datePublished" datetime="2026-01-09">09.01.2026</time>
          
          <!-- Audio player -->
          <div class="audio-player">
            <audio controls preload="metadata">
              <source src="olkiaudio16.mp3" type="audio/mpeg">
              Twoja przeglądarka nie obsługuje odtwarzacza audio.
            </audio>
          </div>
        </header>

        <div itemprop="articleBody">
          <p>Zabawa słowami "elitarność" i "egalitarność" to jedna z najbardziej zajmujących rozrywek wokół futbolu, jeśli odliczymy Football Managera, meczowe oprawy, EAFC, fantasy menedżery, graffiti, leśne ustawki i napinki na forach internetowych. Bo futbol, jakże egalitarny i otwarty dla wszystkich, którzy chcą wziąć w nim udział, jest jakże zamknięty i elitarny, jeśli chodzi o tych, którzy chcieliby w niego wygrać. Bo futbol, jakże egalitarny dla każdego, kto chce iść na boisko lokalnego zespołu z niższych lig, robi się nieznośnie elitarny dla każdego, kto chciałby obejrzeć na żywo piłkarza z podium plebiscytu Złotej Piłki.</p>
          <p>Dostęp do zawodników niby powszechny jak nigdy, wyskakują nam z lodówki i tańczą na Tik-Toku, a jednocześnie odległy jak nigdy - bo przecież wiemy, że żyją w zupełnie innym świecie i zupełnie innym życiem, jedząc zupełnie inne rzeczy i prawdopodobnie oddychając zupełnie innym powietrzem. Taktyki, dane, strategie, WyScouty niby na wyciągnięcie ręki, wiedza leży na ulicy, a jednak zrozumienie coraz bardziej odległe, coraz trudniejsze, może nawet niemożliwe.</p>
          <p>Tę wyliczankę można byłoby ciągnąć w nieskończoność, natomiast przekierujmy uwagę w stronę miejsca najbardziej mnie przyciągającego w najbliższych tygodniach. Trybuny klubów Betclic I ligi. A nawet konkretnie - trybuny ŁKS-u, choć też Ruchu, raczej Miedzi, może Śląska i Polonii Warszawa.</p>
          <p>Nie ma sensu generalizowanie, że na trybunach poszukujemy przede wszystkim przyjemności z faktu, że jesteśmy cześcią czegoś większego, docelowo może nawet czegoś obiektywnie wielkiego. Jasne, pewnie popularność Realu, Barcelony czy Manchesteru City w ostatnich latach sugerują, że na trybunach znajdujemy się w pierwszej kolejności po to, by móc krzyknąć: "WYGRALIŚMY!", MY, tymi rękami, tymi knykciami, siłą tych bicepsów to wypracowane. Czy można to nazwać próbą poczucia się elitarnie, mimo że dostęp do tej elitarności jest bardzo egalitarny? Na dobrą sprawę mógłbym przecież dokładnie od piątego dnia lutego identyfikować się jako świeżo upieczony sympatyk Los Angeles Lakers, a już siódmego cieszyć się z kolejnych wsadów największego gracza ligi, a może i ostatniej dekady, czyli Luki Doncicia. Ale rozbiliśmy tych lamusów z Sacramento, seventy-sixers? Chyba seventy-loosers, bo są skończonymi przegrańcami.</p>
          <p>Ale dobrze wiemy, że to tak nie działa, albo raczej: to nie zawsze tak działa. Idźmy może nawet jeszcze jeden krok dalej - nie zawsze tak działa, a jeśli już działa - to często na zasadach zwykłego internetowego scamu. Po pierwsze - wymarzyłem sobie, że będę podziwiał Jordana, Pippena i Rodmana, ale jak już poczułem się elitarnie jako zdobywca spektakularnych 72 zwycięstw w sezonie zasadniczym, to nie pisałem się na następne 20 lat przeżywania kontuzji Rose'a i szukania logiki w zarywaniu nocy dla Luola Denga. No a po drugie - nawet jak czujesz się elitarnie latami, budując niesłychaną dynastię, to w sumie w naturalny sposób podejrzliwie patrzysz na tych, którzy załapali się do waszej bandy dopiero na końcu.</p>
          <p>- Synu, ja rwałem sobie włosy z głowy jak Ronaldinho odchodził, a Lamine Yamal wówczas nie był jeszcze nawet w planach!<br>
          - Ronaldinho? Ja kibicowałem nawet w tych chudych latach, za Stoiczkowa i Ronaldo.</p>
          <p>Zawsze znajdziemy powody, by przynajmniej odrobinę zawężyć grono osób, które mogą dostąpić tego niekwestionowanego zaszczytu, jakim jest okrzyk: "usiekliśmy Bohuna". Co więcej - trudno tutaj dopatrywać się jakiejś manipulacji, albo choćby braku logiki. Sumiennie i rzetelnie modliłeś się o przetrwanie Del Piero w czasach, gdy twój Inter specjalizował się w ściąganiu gwiazd, robieniu z nich żwiru, oddawaniu gdziekolwiek indziej i obserwowaniu, jak żwir z powrotem staje się gwiazdą. Zaciskałeś zęby, gdy ten wyglancowany chłopiec z plakatu, Andrij Szewczenko, wznosił w górę Złotą Piłkę, co działo się przecież właściwie u ciebie w domu, na tym samym stadionie, gdzie wylewałeś frustrację po pudłach Julio Cruza. Niby cieszyłeś się z tańczącego Dudka, ale bardziej frustrowałeś, że koledzy z klasy co chwila cieszyli się z jakichś sukcesów swoich Rossonerich, Bianconerich czy nawet Giallorossich.</p>
          <p>I teraz jakiś facet, który przyszedł po Lidze Mistrzów Mourinho ma dzielić z toba radość po meczach Lautaro Martineza? Przecież jest zapisane w piśmie: mistrzostwa ery Lautaro to zadośćuczynienie za lata Andy'ego van der Meyde i pozostawanie jedynym włoskim klubem, który nie skorzystał z talentu Andrei Pirlo. Nie możesz spijać śmietanki, jeśli wcześniej latami nie obcowałes wyłącznie z czarną gorzką kawa. Nie możesz dostać medalu za ukończenie maratonu, jeśli przebiegłeś z nami tylko ostatnie pięćset metrów. Nie możesz być tak elitarny, jak my, gdy spóźniłeś się na wspólne bycie elitarnym.</p>
          <p>Im dłużej się nad tym zastanawiać, tym gorsze wnioski dla fanów futbolu, ogółem, bez podziału na kategorie krajowi/zagraniczni, fanatyczni/sporadyczni, najwierniejsi/najbardziej żądni sławy. W praktyce bowiem w gruncie rzeczy chodzi nam o to samo, o ten sam pierwiastek, który jest po prostu sprawnie zaszyty przez producentów w postaci różnorakich bardziej skomplikowanych związków chemicznych. Jeden bezczelny chemik wrzuci ci od razu tony, niemalże w czystej postaci, ot, może trochę zafarbowane na różowo i z dużą dozą cukru w składzie. Inny z kolei ukryje to pod całym warstwami twardych i trudno rozpuszczalnych osłon. Ale gdy już strawimy ich produkty, organizm poczuje tę samą reakcję - przyspieszone bicie serca, krótszy oddech, ciarki na plecach, wysoka potliwość.</p>
          <p>Chodzi o to, by zupełnie egalitarnie wybrać sobie grupę, z którą będziesz od tej pory czuł się elitarnie. A potem już tylko regulować, jak wiele tej elitarności chciałbyś na ten moment przyjąć. Bo przecież czy kibice Arsenalu, nawet ci przeżywający i 4rsenal, i rozczarowania ostatnich lat, mają prawo spojrzeć w oczy Nicka Hornby'ego?</p>
          <p>Hej, kolego. Ale miało być o trybunach Betclic I ligi, a zabierasz się do tego jak do skręcania ławy w biurze podczas meczu Legii Warszawa z Koroną Kielce. Dlatego przechodzę do rzeczy, czyli elitarności wypracowanej, elitarności opowiedzianej, elitarności, którą musimy zbudować sobie sami - my, kibice w kryzysie beznamiętności. Bo pomimo całej tej niewesołej perspektywy, że wszyscy w piłce "jesteśmy po jednych piniondzach" i tak naprawdę szukamy bardzo podobnych bodźców, co najwyżej nieco ładniej zamaskowanych, jest jeszcze wielka, niesłychanie szeroka strefa oszukiwania samych siebie. Spójrzmy bowiem na Ruch. Na Miedź. Na ŁKS, kto wie, może nawet na Śląsk Wrocław, wiosna przed nami.</p>
          <p>Nie oglądałem serialu Peaky Blinders, ale Instagram, Facebook, Twitter i YouTube uparły się, by podrzucać mi różne losowe sceny z tej kultowej zapewne pozycji. I tak trafiłem na głównego bohatera, który prosi pracownicę restauracji o zaśpiewanie piosenki. Ta uczciwie daje mu wybór - wesoła czy smutna? Ale na smutną uważaj, bo pęknie ci serce. Ten beznamiętnie, bez choćby cienia uczucia, mówi: już jest pękniete.</p>
          <p>Wielu z nas, kibiców klubów, które od lat nie mają się czego chwycić, mierzy się z opadającą temperaturą. Coraz częściej zdajesz sobie sprawę, że twój dobry humor zależy od jedenastu losowych ludzi, a im dalej w kolejne sezony - tym bardziej losowi to ludzie. Nie masz żadnych szans na ten pierwiastek uzależniający, czyli wspólny krzyk: "wygraliśmy". Co więcej - nie masz też żadnych szans, że będziesz wykłócał się z małolatami - kumpel, nie widzioł żech jak groli my szpile w czwartej lidze, to tera tu nie lataj po promocji do Ekstraklasy. Kto podaje rękę, jeśli nie sam pan futbol. Kto koi to coraz zimniejsze serce, jeśli nie nasza ukochana towarzyszka pana futbolu - narracja.</p>
          <p>Jeśli na moment, wyłącznie na potrzeby równania, założymy, że wszyscy poszukujemy w futbolu elitarności, tego, by na chwilę oddzielić się od wielobarwnego tłumu ładnym parawanem złożonym ze zwycięstwa naszych pupili, to... elitarność dla nas, kibiców klubów przeklętych, leży przecież na wyciągnięcie dłoni.</p>
          <p>Nie namawiam tutaj do banalnego lansowania, czy wręcz fleksowania się piłkarskim cierpieniem. Nie jest moim celem zachęta, by od razu tatuować sobie "Miedź Legnica 2025/26, byłem tam, hardcore fanatics, absolutnie najwierniejsi". Ale zmiany zaczynają się w głowie. Kibicu ŁKS-u. Kibicu Ruchu. Kibicu Miedzi. Kibicu prawie całego środka. Ty wiesz, ja wiem, my wszyscy wiemy. To nie ten sezon, Wisła i Wieczysta biorą wszystko jak leci, a w barażach to wiadomo, zawsze się nawinie jakaś Warta Poznań. My tu jesteśmy. Znów. Ponownie. Który to już raz. Wielu wątpi - czy słońce jeszcze istnieje, skoro tak rzadko je widujemy? Czy sukces może czaić się gdzieś w przyszłym tysiącleciu, skoro od tysiąca lat go szukamy? Ale to moment, by czuć się elitarnie. To my właśnie teraz budujemy swoją własną legendę, którą będziemy wymachiwać jak Zagłoba pięścią, gdy nasi Wołodyjowscy będą siekać odpowiednich Bohunów.</p>
          <p>Przed nami kolejny lodowaty zimowy weekend. Przed nami kolejne rozczarowania z naszymi pupilami w roli głównej. Przed nami odpływ tych, którzy lubią grę o sukcesy, a nawet odpływ tych, którzy lubią grę o cokolwiek. Zostaniemy my, twardzi, zahartowani, odziani w niezdejmowalny pancerz z przeżytych już wcześniej porażek, zawodów, zmarnowanych szans. Lepsze czasy zawsze nadchodzą - do niedawna nie byłem tego pewny, ale potem GKS Katowice powrócił do Ekstraklasy. Jeśli tylko żyjesz dostatecznie długo, to jest szana, że będziesz czuł się elitarnie, nie tylko ze względu na ten wyczekany sukces swoich ulubieńców. Ale też dlatego, że otoczony tysiącami synów marnotrawnych, ty będziesz tym ojcem, który był naocznym świadkiem jak nas Pogoń Siedlce waliła na łeb w dwudziestostopniowym mrozie.</p>
          <p>Panowie, panie. Grupa Grammatik, EP+, kawałek "To co w cenie". Wy wiecie. Ja wiem. To będzie długa runda. Ale jeszcze się z niej będziemy śmiać.</p>
          <p>Oczywiście nie wszyscy.</p>
        </div>
      </article>
    </main>
  </div>
</body>
</html>
